# JPX-Tokyo-Stock-Exchange

Államvizsga dolgozatom témája: A tokiói tőzsde (Japan Exchange Group, Inc - JPX) modellezése, várható hozamok rangsorolása, előrejelzése

A dolgozat célja a japán pénzügyi piac elemzése kvantitatív kereskedési stratégia fejlesztésének és értékelésének keretében. A kutatás a Japan Exchange Group, Inc. (JPX) által rendelkezésre bocsátott adatokra épül, amelyek a Tokiói Értéktőzsde (TSE), az Oszaka Értéktőzsde (OSE) és a Tokiói Árutőzsde (TOCOM) részvény- és derivatív kereskedési adatait tartalmazzák. A JPX célja az adatok nyilvánossá tételével egy verseny volt, mely a Kaggle - a világ legnagyobb data-science közössége - platformon zajlott, a versenyzőknek pedig fejlett, éles helyzetben is jól teljesítő kvantitatív kereskedési modelleket kellett fejleszteniük.

Megvalósítandó feladatok

1. Tőzsdei adatok elemzése és előkészítése:
Alaposan megvizsgálni a japán tőzsdei adatok szerkezetét, különös tekintettel a részvények árfolyamára és történelmi adataira. Az adatok tisztítása és előkészítése alapvető fontosságú a pontos modellfejlesztéshez.

2. Kvantitatív modellek fejlesztése és tesztelése:
A dolgozat keretében olyan algoritmusok és prediktív modellek fejlesztésére kerül sor, amelyek képesek a részvények várható hozamait előre jelezni. Ezek alapján rangsorolás történik, melynek célja a legnagyobb várható hozamú részvények kiválasztása, illetve a legkevésbé ígéretes részvények azonosítása.

3. Stratégia teljesítményének mérése és optimalizálása:
A dolgozat a Sharpe-rátát alkalmazza a kereskedési stratégiák értékelésére, amely a hozamok kockázattal korrigált mérőszáma. A stratégia teljesítményét a napi hozamok határozzák meg, mely alapján kialakítható egy jövedelmező portfólió.

